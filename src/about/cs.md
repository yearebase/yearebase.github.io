---
locale: cs
layout: base
title: About

translations:
  en: ..
---

# {{ title }}

Tato stránka byla vytvořena a je spravována [Tadeášem Součkem](https://github.com/tadeassoucek). Otázky a připomínky posílejte na adresu [yearebase@gmail.com](mailto:yearebase@gmail.com).

## Kdo je Tadeáš Souček? [[#me]]

Upřímně nevím. Většinou se označuji za programátora, i když dělám i jiné věci.

## Proč „Ye Are Base“? [[#name]]

V přibližném překladu znamená: „To vy jste mrzcí!“ Tuto frázi jsem vzal z básně [_Bastard Born_](https://theanarchistlibrary.org/library/voltairine-de-cleyre-bastard-born) od Voltairine de Cleyre:

<blockquote>
  {% poem %}
    {% stanza %}
      {% l %} Basely born! ’Tis <strong>ye are base!</strong> {% endl %}
      {% l %} Ye who would guerdon holy trust {% endl %}
      {% l %} With slavish law to a tyrant race, {% endl %}
      {% l %} To sow the earth with the seed of lust. {% endl %}
    {% endstanza %}
  {% endpoem %}
</blockquote>

## Proč tenhle design? [[#design]]

Troška historie: předchůdce této stránky měl být můj osobní blog, který *měl být* vrcholem mých web-dělajících schopností. Nakonec mě přestal bavit a já jsem ho na dobu uložil k ledu. Pak jsem narazil na [NeoCities](https://neocities.org) a komunity okolo starého webu (jako třeba [YesterWeb](https://yesterweb.org)), a to můj zájem oživilo. Nakonec jsem vybral jméno (viz [nahoře](#name) proč zrovna tohle), vytvořil jsem základní kostru a dal jsem online.

Design téhle stránky byl původně minimalistický šedo-bílý blog, který se mi ale moc nelíbil, a tak jsem se rozhodl předesignovat to na něco jiného. Něco hloupějšího, odvázanějšího, relaxovanějšího, bližšího starému webu. A tohoto jsem docílil tím, že jsem… změnil barvy z „bílé na černé“ na „černou na světle růžové na světle modré“, což, upřímně řečeno, dobře nevypadalo. Nakonec jsem vytvořil tento systém s různými schématy, které jsou vskutku odvázané a mění se ze stránky na stránku. Musím uznat že to není nejhezčí, ale i tak se mi to svým způsobem líbí. Upřímně, jsem trochu unavený z moderního trendu minimalistických designů s velkými, tučnými, geometrickými fonty a údernými primárními barvami. Stránky takto udělané vypadají dobře, nechápejte mě špatně, ale mohou být trochu na jedno brdo.

## Co se připravuje? [[#future]]

Plánuji tuhle stránku přidat na [YesterWeb webring](https://yesterweb.org/webring/), ale nejdřív budu muset přidat víc věcí. Také plánuji přidat oddíl pro změny.

Další věc, která mě napadla, je přidat sem někam oddíl pro doporučování věcí. To by nikomu nepomohlo, ale dovolilo by mi to vypustit to ze systému.

## Co licence? [[#licence]]

Všechen kód, na kterém tato stránka běží, je nalezitelný [online](https://github.com/yearebase/yearebase.github.io) a licencovaný pod MIT licencí, což znamená, že s ním můžete dělat, co chcete.

Co se týče textů na této stránce, všechny jsou licencované pod [Creative Commons Attribution 4.0 International Licence](https://creativecommons.org/licenses/by/4.0/). To znamená že je můžete použít kdekoli, i komerčně, a měnit je, jak se vám zamane, pokud ovšem zanecháte informaci o původním autorovi.
